---
title: UTSTILLING AV MALERIER PÅ DALYPE GALERI
---
HVOR: Dalype Galleri, Bentsegata 1, Oslo. Dalype Galleri befinner seg på hjørnet av Bentsegata og Maridalsveien, og bygningen er del av det maleriske Omholt-tunet. Den brolagte gårdsplassen med de gamle husene omkring ble kjøpt av Aage Omholt i 1940. Bindingsverkhusene er hovedsakelig fra 1800-tallet og huset i 1875 om lag 90 personer. I 2001 ble husene oppført på Byantikvarens gule liste over bevaringsverdige bygninger. Se kart >>

NÅR: 1.–16. mai. Åpent ons–søn kl. 13–17, stengt ma–ti.

VERNISSASJE: 1. mai kl. 13.00. Velkommen! På åpningen av utstillingen satser vi på god stemning og hyggelig atmosfære, kanskje blir det også et musikkinnslag. På vernissasjen vil det være mulig å kjøpe postkort med motiver av maleriene (kun kontant betaling).

MALERIER: Oljemaleriene som stilles ut, kommer fra seriene Menneskelig – ganske enkelt og Sted Norge.
Menneskelig – ganske enkelt: ”Serien er et forsøk på å dykke inn i menneskets rike indre liv: følelser, lidenskap, små tegn og også det ubesvarte og uutforskede.” Sted Norge: ”Sted er en viktig og kraftfull komponent i den menneskelige identitet. Gjennom min kunst ønsker jeg derfor å utforske ulike steder som mitt hjerte føler nærhet til, og derigjennom å utrykke denne opplevelsen.”

KJØPE: Om du vil kjøpe malerier som er utstillt på Dalype Galleri, ta kontakt med galleriet på 22 95 12 33. Ved kjøp av andre bilder, ta direkte kontakt med kunstneren på e-post darija(at)darijasart.com eller ring  932 91 606. Om du ønsker å få tilsendt prisliste, send e-post med PRISLISTE, MALERIER i tittelfeltet. Takk for interessen. 