---
title: DELTAKELSE PÅ ART:OSLO, NORGES STØRSTE KUNSTHAPPENING. OSLO SPEKTRUM, 18-19 SEPTEMBER 2010
---
HVOR: STAND A02-19, Oslo Spektrum, Sonja Henies plass 2, Oslo. Les mer om Art:Oslo >>

NÅR: 18.–19. september 2010. Åpent lø–søn kl. 10–18. Kunstduell lørdag kl. 13.00.
OM MESSEN: Kunstmessen retter seg mot kunstkjøpere og kunstinteresserte i alle aldre, hvor de vil møte kunstnerne og høre om deres ideer og hvilket arbeid som ligger bak deres kunstverk. Kunstnerne bestemmer alle aktiviteter ifra scene- og kaféområdet, som bl.a. vil være auksjoner, malekonkurranser etc. for et kunstinteressert publikum.

PÅ STANDEN: Oljemalerier, foto og den eksotiske kubbestolen!

OM KUBBESTOLEN: Farfaren til kjæresten min var en hendig mann, og en av tingene han likte å lage, var kubbestoler, laget av hele tømmerstokker. Vi gravde den støvete stolen fram fra roterommet på låven, og etter noen runder med sandpapir, har jeg dekket den med hvitmaling. Og så begynner den spennende delen. Jeg har tenkt å dekorere den. Male den. Ikke med tradisjonell rosemaling, men med et av mine egne mønstre. De såkalte Darijas kruseduller. Jeg synes det er en interessant kombinasjon av gammelt og moderne. Kom til Art:Oslo til standen min og se hvordan eksperimentet ender opp!
